<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">CBETA電子佛典(量化分析版)</title>
                <title type="subordinate">大乘六情懺悔</title>
                <author>Dharma Drum Buddhist College, Library and Information Center, Digital
                    Archives Section 法鼓佛教學院 圖書資訊館 數位典藏組</author>
                <sponsor>國家科學委員會</sponsor>
                <principal>Jen Jou (Joey) Hung, 洪振洲</principal>
                <respStmt>
                    <resp>資料轉換</resp>
                    <name>周邦信</name>
                </respStmt>
            </titleStmt>
            <publicationStmt>
                <publisher>法鼓佛教學院</publisher>
                <address>
                    <addrLine>20842 新北市金山區法鼓路620號</addrLine>
                    <addrLine>da@dila.edu.tw</addrLine>
                </address>
                <date>2012-2016</date>
                <availability>
                    <p>This document is published under a CC Attribution-Share Alike License</p>
                </availability>
            </publicationStmt>
            <sourceDesc>
                <bibl>
                    <title type="main">CBETA 電子佛典集成</title>
                    <editor>Chinese Buddhist Electornic Text Association (CBETA)</editor>
                    <pubPlace>臺灣‧臺北</pubPlace>
                    <publisher>Chinese Buddhist Electornic Text Association (CBETA)</publisher>
                    <date>2015-10-15</date>
                    <biblScope type="vol">T45</biblScope>
                    <idno type="Taisho">T45n1908</idno>
                </bibl>
            </sourceDesc>
        </fileDesc>
    </teiHeader>
    <text>
        <body><lb
 n="0921c02" ed="T"/><lb
 n="0921c03" ed="T"/><lb
 n="0921c04" ed="T"/><lb
 n="0921c05" ed="T"/>
<ab type='juan' subtype='open'>大乘六情懺悔</ab><lb
 n="0921c06" ed="T"/><lb
 n="0921c07" ed="T"/><byline>釋元曉撰</byline><lb
 n="0921c08" ed="T"/><div type='jing' level='1'><ab type='prose'>若依法界始遊行者。於四威儀無一唐遊。念<lb
 n="0921c09" ed="T"/>諸佛不思議德。常思實相杇銷業障。普為六<lb
 n="0921c10" ed="T"/>道無邊眾生。歸命十方無量諸佛。諸佛不異<lb
 n="0921c11" ed="T"/>而亦非一。一即一切一切即一。雖無所住而<lb
 n="0921c12" ed="T"/>無不住。雖無所為而無不為。一一相好一一<lb
 n="0921c13" ed="T"/>毛孔。遍無邊界盡未來際。無障無礙無有差<lb
 n="0921c14" ed="T"/>別。教化眾生無有休息。所以者何。十方三世<lb
 n="0921c15" ed="T"/>一塵一念。生死涅槃無二無別。大悲般若不<lb
 n="0921c16" ed="T"/>取不捨。以得不共法相應故。今於此處蓮花<lb
 n="0921c17" ed="T"/>藏界。盧舍那佛坐蓮花臺。放無邊光。集無量<lb
 n="0921c18" ed="T"/>眾生。轉無所轉大乘法輪。菩薩大眾遍滿虛<lb
 n="0921c19" ed="T"/>空。受無所受大乘法樂。而今我等同在於此<lb
 n="0921c20" ed="T"/>一實三寶無過之處。不見不聞如聾如盲。無<lb
 n="0921c21" ed="T"/>有佛性。何為如是。無明顛倒妄作外塵。執我<lb
 n="0921c22" ed="T"/>我所造種種業。自以覆弊不得見聞。猶如餓<lb
 n="0921c23" ed="T"/>鬼臨河見火。故今佛前深生慚愧。發菩提心<lb
 n="0921c24" ed="T"/>誠心懺悔。我及眾生無始以來無明所醉。作<lb
 n="0921c25" ed="T"/>罪無量。五逆十惡無所不造。自作教他見作<lb
 n="0921c26" ed="T"/>隨喜。如是眾罪不可稱數。諸佛賢聖之所證<lb
 n="0921c27" ed="T"/>知。已作之罪深生慚愧。所未作者更不敢<lb
 n="0921c28" ed="T"/>作。□此諸罪實無所有。眾緣和合假名為<lb
 n="0921c29" ed="T"/>業。即緣無業離緣亦無。非內非外不在中間。<pb n="0922a" id="T45.1908.0922a" ed="T"/><lb
 n="0922a01" ed="T"/>過去已滅。未來未生現在無住。故所作以其<lb
 n="0922a02" ed="T"/>無住故亦無生。先有非生先無誰生。若言本<lb
 n="0922a03" ed="T"/>無及與今有。二義和合名為生者。當本無<lb
 n="0922a04" ed="T"/>時即無今有。當今有時非有本無。先後不<lb
 n="0922a05" ed="T"/>及有無不合。二義無合何處有生。合義既<lb
 n="0922a06" ed="T"/>壞散亦不成。不合不散非有非無。無時無<lb
 n="0922a07" ed="T"/>有對何為無。有時無無待誰為有。先後有<lb
 n="0922a08" ed="T"/>無皆不得成。當知業性本來無生。從本以<lb
 n="0922a09" ed="T"/>來不得有生。當於何處得有無生。有生無生<lb
 n="0922a10" ed="T"/>俱不可得。言不可得亦不可得。業性如是諸<lb
 n="0922a11" ed="T"/>佛亦爾。如經說言。譬如眾生造作諸業。若善<lb
 n="0922a12" ed="T"/>若惡。非內非外。如是業性非有非無。亦復如<lb
 n="0922a13" ed="T"/>是。本無今有非無因生。無作無受。時節和<lb
 n="0922a14" ed="T"/>合故得果報。行者若能數數思惟如是實相<lb
 n="0922a15" ed="T"/>而懺悔者。四重五逆無所能為。猶如虛空不<lb
 n="0922a16" ed="T"/>為火燒。如其放逸無慚無愧。不能思惟業實<lb
 n="0922a17" ed="T"/>相者。雖無罪性將入泥梨。猶如幻虎還吞幻<lb
 n="0922a18" ed="T"/>師。是故當於十方佛前。深生慚愧而作懺悔。<lb
 n="0922a19" ed="T"/>作是悔時莫以為作。即應思惟懺悔實相所<lb
 n="0922a20" ed="T"/>悔之罪既無所有。云何得有能懺悔者。能悔<lb
 n="0922a21" ed="T"/>所悔皆不可得。當於何處得有悔法於諸業<lb
 n="0922a22" ed="T"/>障作是悔已。亦應懺悔六情放逸。我及眾生<lb
 n="0922a23" ed="T"/>無始已來。不解諸法本來無生。妄想顛倒計<lb
 n="0922a24" ed="T"/>我我所。內立六情依而生識。外作六塵執為<lb
 n="0922a25" ed="T"/>實有。不知皆是自心所作。如幻如夢永無所<lb
 n="0922a26" ed="T"/>有。於中橫計男女等相。起諸煩惱自以纏縛。<lb
 n="0922a27" ed="T"/>長沒苦海不求出要。靜慮之時甚可怪哉。猶<lb
 n="0922a28" ed="T"/>如眠時睡蓋䨱心。妄見己身大水所漂。不知<lb
 n="0922a29" ed="T"/>但是夢心所作。謂實流溺生大怖懅。未覺之<pb n="0922b" id="T45.1908.0922b" ed="T"/><lb
 n="0922b01" ed="T"/>時更作異夢。謂我所見是夢非實。心性聰故<lb
 n="0922b02" ed="T"/>夢內知夢。即於其溺不生其懅。而未能知身<lb
 n="0922b03" ed="T"/>臥床上。動頭搖手勤求永覺。永覺之時追緣<lb
 n="0922b04" ed="T"/>前夢。水與流身皆無所有。唯見本來靜臥於<lb
 n="0922b05" ed="T"/>床。長夢亦爾。無明䨱心妄作六道。流轉八苦<lb
 n="0922b06" ed="T"/>內因諸佛不思議熏。外依諸佛大悲願力。髣<lb
 n="0922b07" ed="T"/>髴信解。我及眾生。唯寢長夢妄計為實。違順<lb
 n="0922b08" ed="T"/>六塵男女二相。並是我夢。永無實事。何所憂<lb
 n="0922b09" ed="T"/>喜何所貪瞋。數數思惟。如是夢觀。漸漸修得<lb
 n="0922b10" ed="T"/>如夢三昧。由此三昧得無生忍。從於長夢豁<lb
 n="0922b11" ed="T"/>然而覺。即知本來永無流轉。但是一心臥一<lb
 n="0922b12" ed="T"/>如床。若離能如是。數數思惟。雖緣六塵不以<lb
 n="0922b13" ed="T"/>為實。煩惱羞愧不能自逸。是名大乘六情懺<lb
 n="0922b14" ed="T"/>悔。<lb
 n="0922b15" ed="T"/>
</ab><ab type='juan' subtype='close'>大乘六情懺悔</ab></div>
</body></text></TEI>