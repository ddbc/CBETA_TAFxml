<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">CBETA電子佛典(量化分析版)</title>
                <title type="subordinate">佛說盂蘭盆經疏</title>
                <author>Dharma Drum Buddhist College, Library and Information Center, Digital
                    Archives Section 法鼓佛教學院 圖書資訊館 數位典藏組</author>
                <sponsor>國家科學委員會</sponsor>
                <principal>Jen Jou (Joey) Hung, 洪振洲</principal>
                <respStmt>
                    <resp>資料轉換</resp>
                    <name>周邦信</name>
                </respStmt>
            </titleStmt>
            <publicationStmt>
                <publisher>法鼓佛教學院</publisher>
                <address>
                    <addrLine>20842 新北市金山區法鼓路620號</addrLine>
                    <addrLine>da@dila.edu.tw</addrLine>
                </address>
                <date>2012-2016</date>
                <availability>
                    <p>This document is published under a CC Attribution-Share Alike License</p>
                </availability>
            </publicationStmt>
            <sourceDesc>
                <bibl>
                    <title type="main">CBETA 電子佛典集成</title>
                    <editor>Chinese Buddhist Electornic Text Association (CBETA)</editor>
                    <pubPlace>臺灣‧臺北</pubPlace>
                    <publisher>Chinese Buddhist Electornic Text Association (CBETA)</publisher>
                    <date>2015-10-15</date>
                    <biblScope type="vol">T39</biblScope>
                    <idno type="Taisho">T39n1792</idno>
                </bibl>
            </sourceDesc>
        </fileDesc>
    </teiHeader>
    <text>
        <body><div level='1'>
<pb n="0505a" id="T39.1792.0505a" ed="T"/><lb
 n="0505a01" ed="T"/><lb
 n="0505a02" ed="T"/><lb
 n="0505a03" ed="T"/>
<ab type='juan' subtype='open'>佛說盂蘭盆經疏上</ab><lb
 n="0505a04" ed="T"/><lb
 n="0505a05" ed="T"/><byline>充國沙門宗密述</byline><lb
 n="0505a06" ed="T"/><div type='jing' level='2'><ab type='prose'>始於混沌。塞乎天地。通人神。貫貴賤。儒釋皆<lb
 n="0505a07" ed="T"/>宗之。其唯孝道矣。應孝子之懇誠。救二親之<lb
 n="0505a08" ed="T"/>苦厄。酬昊天恩德。其唯盂蘭盆之教焉。宗<lb
 n="0505a09" ed="T"/>密罪釁早年喪親。每履雪霜之悲。永懷風樹<lb
 n="0505a10" ed="T"/>之恨。竊以終身墳壟。卒世蒸嘗。雖展孝思不<lb
 n="0505a11" ed="T"/>資神道。遂搜索聖賢之教。虔求追薦之方。得<lb
 n="0505a12" ed="T"/>此法門。實是妙行。年年僧自恣日。四事供養<lb
 n="0505a13" ed="T"/>三尊。宗密依之修崇。已歷多載。兼講其誥。用<lb
 n="0505a14" ed="T"/>是未聞今因歸鄉。依日開設道俗耆艾。悲喜<lb
 n="0505a15" ed="T"/>遵行。異口同音。請製新疏。心在松柏。豈慢鄉<lb
 n="0505a16" ed="T"/>閭。式允來情。發揮要道。<lb
 n="0505a17" ed="T"/>稽首三界主。大孝釋迦尊。累劫報親恩。積因<lb
 n="0505a18" ed="T"/>成正覺。將永錫眾類。應請演斯經。欲使背恩<lb
 n="0505a19" ed="T"/>人。咸能酬罔極。我今所讚述。願眾聖冥加。自<lb
 n="0505a20" ed="T"/>他存歿親。離苦常安樂。<lb
 n="0505a21" ed="T"/>將解此經。先開四段。一教起所因。二藏乘所<lb
 n="0505a22" ed="T"/>攝。三辨定宗旨。四正解經文。初中復四。一<lb
 n="0505a23" ed="T"/>酬宿因故。二酬今請故。三彰孝道故。四示勝<lb
 n="0505a24" ed="T"/>田故　初教起所因　初酬宿因者。悉達<lb
 n="0505a25" ed="T"/>太子。不紹王位。捨親去國。本為修行得道報<lb
 n="0505a26" ed="T"/>父母恩。然菩薩用心。不務專己。故開盂蘭<lb
 n="0505a27" ed="T"/>法會。以福自他二親。此經所興。本意如此。<lb
 n="0505a28" ed="T"/>二酬今請者。謂大目犍連因心之孝。欲度父<lb
 n="0505a29" ed="T"/>母。報乳哺之恩故。出家修行。神通第一。觀<pb n="0505b" id="T39.1792.0505b" ed="T"/><lb
 n="0505b01" ed="T"/>見亡母。墮餓鬼中。自救不能。白佛求法。佛<lb
 n="0505b02" ed="T"/>示盆供。救母倒懸。繇愛其親。施及一切故。<lb
 n="0505b03" ed="T"/>為道俗弟子。請佛留此法門。酬目連所請。<lb
 n="0505b04" ed="T"/>即是說經之繇致也。三彰孝道者。復有其<lb
 n="0505b05" ed="T"/>二。一通明孝為二教之宗本。二別明二教行<lb
 n="0505b06" ed="T"/>孝之同異。初通明中。且明儒教。以孝為本<lb
 n="0505b07" ed="T"/>者。謂始自天子。至於士人。家國相傳。皆立<lb
 n="0505b08" ed="T"/>宗廟。雖五孝之用。則別而不行之。源不殊<lb
 n="0505b09" ed="T"/>故。開宗明義。章中標為至德要道。道德以之<lb
 n="0505b10" ed="T"/>為體。教法繇是而生。何有君子。而不務本。既<lb
 n="0505b11" ed="T"/>為天經地義。須令企及俯從。雖論禮壞樂崩<lb
 n="0505b12" ed="T"/>終訶衣錦食稻。甚哉孝之大也。聖人之德。<lb
 n="0505b13" ed="T"/>又何以加於孝乎。次釋教以孝為本者。然一<lb
 n="0505b14" ed="T"/>切佛。皆有真化二身。釋迦化身說。隨機權教。<lb
 n="0505b15" ed="T"/>舍那真身說。究竟實教。教者。經律也。經詮理<lb
 n="0505b16" ed="T"/>智。律詮戒行。戒雖萬行。以孝為宗。故我盧<lb
 n="0505b17" ed="T"/>舍那佛。最初成正覺時。便說華嚴大經。菩薩<lb
 n="0505b18" ed="T"/>大戒。又經標云。爾時釋迦牟尼佛。初坐菩<lb
 n="0505b19" ed="T"/>提樹下。成無上正覺已。初結菩薩波羅提<lb
 n="0505b20" ed="T"/>木叉。孝順父母。師僧三寶。孝順至道之法。<lb
 n="0505b21" ed="T"/>孝名為戒。亦名制止。涅槃亦云。奇哉父母。<lb
 n="0505b22" ed="T"/>生育我等。受大苦惱。滿足十月。懷抱我身。既<lb
 n="0505b23" ed="T"/>生之後。推乾就濕除去不淨。大小便利。乳哺<lb
 n="0505b24" ed="T"/>長養。將護我身。以是義故。應當報恩。隨順<lb
 n="0505b25" ed="T"/>供養。上通明二教以孝為本竟。次別明二教<lb
 n="0505b26" ed="T"/>行孝之同異者。於中初明其異。後顯其同。初<lb
 n="0505b27" ed="T"/>謂生前侍養異。後謂歿後追思異。侍養異者。<lb
 n="0505b28" ed="T"/>儒宗則慎護髮膚。揚名後代。故樂春不出。曾<lb
 n="0505b29" ed="T"/>子開衾。釋教則祝髮壞衣。法資現世。故優陀<pb n="0505c" id="T39.1792.0505c" ed="T"/><lb
 n="0505c01" ed="T"/>通信。淨藏回邪。是謂為善不同。同歸乎孝。<lb
 n="0505c02" ed="T"/>歿後異者。復有三異。一居喪異。儒則棺槨<lb
 n="0505c03" ed="T"/>宅兆安墓留形。釋則念誦追齋薦其去識。二<lb
 n="0505c04" ed="T"/>齋忌異。儒則內齋。外定想其聲容。釋則設供<lb
 n="0505c05" ed="T"/>講經資其業報。三終身異。儒則四時殺命。春<lb
 n="0505c06" ed="T"/>夏秋冬。釋則三節放生施戒盆會。良繇真宗。<lb
 n="0505c07" ed="T"/>未至周孔。且使繫心今知禮有所歸。不應<lb
 n="0505c08" ed="T"/>猶執權教。且福之大者。莫大於施。生是釋梵<lb
 n="0505c09" ed="T"/>之本因。類天地之大德。今殺彼祭此。豈近<lb
 n="0505c10" ed="T"/>仁心。是若可忍。孰不可忍。雖云祈福。實是立<lb
 n="0505c11" ed="T"/>讎。自徇虛名。殃於神道。問父母生於餘趣。則<lb
 n="0505c12" ed="T"/>可改祭為齋。如墮鬼中。寧無饗祀。答黍稷非<lb
 n="0505c13" ed="T"/>馨。蘋蘩可薦。應知禴祭。勝於殺牛。況鬼神<lb
 n="0505c14" ed="T"/>等差。豈皆受饗。上明異竟。次顯其同者。復<lb
 n="0505c15" ed="T"/>有其二。初明存歿同。後明罪福同今初約紀<lb
 n="0505c16" ed="T"/>孝行章中五句之文以辨其同。即攝於生前<lb
 n="0505c17" ed="T"/>歿後也。一居則致其敬者。儒則別於犬馬。<lb
 n="0505c18" ed="T"/>釋則舉身七多。二養則致其樂者。儒則怡聲<lb
 n="0505c19" ed="T"/>下氣溫清定省等故。有扇床溫席之流。釋則<lb
 n="0505c20" ed="T"/>節量信毀分減衣鉢等故。有割肉充饑之類。<lb
 n="0505c21" ed="T"/>三病則致其憂者。儒中如文帝先嘗湯藥。武<lb
 n="0505c22" ed="T"/>王不脫冠帶。釋中如太子以肉為藥。高僧以<lb
 n="0505c23" ed="T"/>身而擔。四喪則致其哀者。儒有武丁不言。子<lb
 n="0505c24" ed="T"/>皐泣血。釋有目連大叫調御舁棺。五祭則致<lb
 n="0505c25" ed="T"/>其嚴者。儒有薦笋之流。釋有餉飯之類。但<lb
 n="0505c26" ed="T"/>以至教未來難弘報應。故先且立於祭法。令<lb
 n="0505c27" ed="T"/>敬事於神靈。神靈則父母之識性。足顯祖考<lb
 n="0505c28" ed="T"/>之常存。既形滅而神不滅。豈厚形而薄神乎。<lb
 n="0505c29" ed="T"/>餘如前辨。上來存歿同竟。次辨罪福同。罪同<pb n="0506a" id="T39.1792.0506a" ed="T"/><lb
 n="0506a01" ed="T"/>者。儒則條越五刑。犯當五摘而恩赦不該。釋<lb
 n="0506a02" ed="T"/>則名標七逆。戒黜七遮而阿鼻定入。福同者。<lb
 n="0506a03" ed="T"/>儒則旌於門閭上天之報。釋則瑩於戒德淨<lb
 n="0506a04" ed="T"/>土之因。上來總彰孝道竟。第四示勝田者。<lb
 n="0506a05" ed="T"/>喻如世間人。欲得倉廩中五穀豐盈歲歲不<lb
 n="0506a06" ed="T"/>乏者。必須取穀麥種子。以牛犁耕於田地而<lb
 n="0506a07" ed="T"/>種之。不種則竭盡也。法中亦爾。以悲心敬心<lb
 n="0506a08" ed="T"/>孝心為種子。以衣食財帛身命為牛犁。以貧<lb
 n="0506a09" ed="T"/>病三寶父母為田地。有佛弟子。欲得藏識中<lb
 n="0506a10" ed="T"/>百福莊嚴生生無盡者。須運悲敬孝心。將衣<lb
 n="0506a11" ed="T"/>食財帛身命。給濟敬養於貧病三寶父母。名<lb
 n="0506a12" ed="T"/>為種福。不種即貧窮無福慧。入生死險道。謂<lb
 n="0506a13" ed="T"/>種福之田名為福田。如種穀之田名穀田<lb
 n="0506a14" ed="T"/>也。然種子有精新乾焦。田有肥濃確瘦。如悲<lb
 n="0506a15" ed="T"/>敬孝心有懇切閑縵。貧有淺深。病有輕重。佛<lb
 n="0506a16" ed="T"/>有真化。化有住世入滅。法有大小。教有權<lb
 n="0506a17" ed="T"/>實。僧有持毀。父母有現生七世。一一配肥<lb
 n="0506a18" ed="T"/>瘦之田。昭然可見。今盂蘭供會具三種肥田。<lb
 n="0506a19" ed="T"/>故云勝也。謂佛歡喜日。供養自恣淨戒大德。<lb
 n="0506a20" ed="T"/>敬田勝也。報父母恩。恩田勝也。父母在厄難<lb
 n="0506a21" ed="T"/>中。悲田勝也。為欲示此勝田故。說此經也。<lb
 n="0506a22" ed="T"/>二藏乘所攝。第二藏乘所攝者。藏謂三藏。<lb
 n="0506a23" ed="T"/>乘謂五乘。三藏者。一修多羅。此云契經。契<lb
 n="0506a24" ed="T"/>者契理契機。經者。佛地論云。貫攝為義。謂貫<lb
 n="0506a25" ed="T"/>穿所應知義。攝持所化生故。此教於三學中<lb
 n="0506a26" ed="T"/>詮於定學。二毘奈耶。此云調伏。調謂調練三<lb
 n="0506a27" ed="T"/>業。伏謂制伏過非。此教詮於戒學。三阿毘達<lb
 n="0506a28" ed="T"/>磨。此云對法。法謂涅槃四諦。對謂對向對觀。<lb
 n="0506a29" ed="T"/>其能對者。即是妙慧。此教詮於慧學。然經<pb n="0506b" id="T39.1792.0506b" ed="T"/><lb
 n="0506b01" ed="T"/>是化教。開誘化導也。律是制教。制約行業也。<lb
 n="0506b02" ed="T"/>論則推徵。解釋經律之意也。今此盂蘭盆據<lb
 n="0506b03" ed="T"/>其名題。即化教攝。屬於經藏。據其義意亦<lb
 n="0506b04" ed="T"/>制教攝。屬於律藏。五乘者。乘以運載為名。五<lb
 n="0506b05" ed="T"/>謂人天聲聞緣覺菩薩。此五力有大小。載有<lb
 n="0506b06" ed="T"/>遠近。一人乘。謂三歸五戒。運載眾生越於三<lb
 n="0506b07" ed="T"/>塗生於人道。其猶小艇纔過谿澗。二天乘。謂<lb
 n="0506b08" ed="T"/>上品十善。及四禪八定。運載眾生越於四洲<lb
 n="0506b09" ed="T"/>達於上界。猶如小船越小江河三聲聞乘。<lb
 n="0506b10" ed="T"/>謂四諦法門。四緣覺乘。謂十二因緣法門。皆<lb
 n="0506b11" ed="T"/>能運載眾生越於三界。到有餘無餘涅槃。成<lb
 n="0506b12" ed="T"/>阿羅漢及辟支佛。皆如大船越大江河。五菩<lb
 n="0506b13" ed="T"/>薩乘。謂悲智六度法門。運載眾生總超三界<lb
 n="0506b14" ed="T"/>三乘之境。至無上菩提大般涅槃之彼岸。如<lb
 n="0506b15" ed="T"/>乘舶過海也。今此經者。謂是人天乘所攝。<lb
 n="0506b16" ed="T"/>在小乘藏中。三辨定宗旨。三辨定宗旨者。此<lb
 n="0506b17" ed="T"/>經以孝順設供。拔苦報恩為宗。今以二門分<lb
 n="0506b18" ed="T"/>別。一釋行相。二配句數。初者為目連。本為<lb
 n="0506b19" ed="T"/>孝誠欲酬恩德。力所未及故先出家。是以始<lb
 n="0506b20" ed="T"/>得六通。便觀三界見其亡母生餓鬼中。雖餉<lb
 n="0506b21" ed="T"/>香飯旋成猛火。悲號投佛。佛教設於盆供。<lb
 n="0506b22" ed="T"/>拔冥途身脫一劫苦。不辜生育大報劬勞。<lb
 n="0506b23" ed="T"/>細詳經旨備斯四義。二配句數者。有四四句。<lb
 n="0506b24" ed="T"/>一孝順兩字。自有四句。一孝而非順。如三牲<lb
 n="0506b25" ed="T"/>之養等。二順而非孝。如病索禁忌之食而即<lb
 n="0506b26" ed="T"/>供。欲行非為之事而不諫等。三亦孝亦順。謂<lb
 n="0506b27" ed="T"/>有隱無犯。三諫而隨順色。觀志三年無改。四<lb
 n="0506b28" ed="T"/>非孝非順。如水中葬父之類。二以孝順設<lb
 n="0506b29" ed="T"/>供。相對復為四句。一孝順非設供。如董黯王<pb n="0506c" id="T39.1792.0506c" ed="T"/><lb
 n="0506c01" ed="T"/>祥等。二設供非孝順。為己求福而修齋等。三<lb
 n="0506c02" ed="T"/>俱是。即盂蘭盆會。四俱非。謂逆而慳也。三以<lb
 n="0506c03" ed="T"/>孝順對拔苦。亦為四句。一孝順非拔苦。謂董<lb
 n="0506c04" ed="T"/>永等。二拔苦非孝順。謂救他人之苦。三俱<lb
 n="0506c05" ed="T"/>是。即蘭盆會。四俱非。謂逆小之人也。四<lb
 n="0506c06" ed="T"/>以孝順對報恩亦為四句。一孝順非報恩。護<lb
 n="0506c07" ed="T"/>髮膚不驕危非法不言等。二報恩非孝順。扶<lb
 n="0506c08" ed="T"/>輪報一餐修行報施主等。三俱是。盂蘭盆會<lb
 n="0506c09" ed="T"/>也。四俱非。謂辜恩逆人。今修此一門。即圓四<lb
 n="0506c10" ed="T"/>行所得功德何可校量。實繇境勝心彊徹<lb
 n="0506c11" ed="T"/>於神理故也。<lb
 n="0506c12" ed="T"/>
</ab><ab type='juan' subtype='close'>佛說盂蘭盆經疏上終</ab><lb
 n="0506c13" ed="T"/><lb
 n="0506c14" ed="T"/><lb
 n="0506c15" ed="T"/>
<ab type='juan' subtype='open'>佛說盂蘭盆經疏下</ab><lb
 n="0506c16" ed="T"/><lb
 n="0506c17" ed="T"/><byline>充國沙門宗密述</byline><lb
 n="0506c18" ed="T"/><ab type='prose'>四正解經文。正解經文於中復二。初<lb
 n="0506c19" ed="T"/>釋題目。二解本文。初釋題目。<lb
 n="0506c20" ed="T"/>佛說盂蘭盆經　此經總有三譯。一晉武帝<lb
 n="0506c21" ed="T"/>時。剎法師翻云盂蘭盆經。二惠帝時。法炬法<lb
 n="0506c22" ed="T"/>師譯云灌臘經。應此文云。具飯百味五果汲<lb
 n="0506c23" ed="T"/>灌盆器香油錠燭等故。三舊本別錄。又有一<lb
 n="0506c24" ed="T"/>師。翻為報恩經。約所行之行而立名故。今<lb
 n="0506c25" ed="T"/>所釋者。即初譯也。義淨三藏云。頒自我口暢<lb
 n="0506c26" ed="T"/>之。彼心以教合機。故稱佛說。盂蘭是西域之<lb
 n="0506c27" ed="T"/>語。此云倒懸。盆乃東夏之音。仍為救器。若隨<lb
 n="0506c28" ed="T"/>方俗應曰救倒懸盆。斯繇尊者之親魂沈闇<lb
 n="0506c29" ed="T"/>道。載飢且渴命似倒懸。縱聖子之威靈無以<pb n="0507a" id="T39.1792.0507a" ed="T"/><lb
 n="0507a01" ed="T"/>拯其塗炭。佛令盆羅百味式貢三尊。仰大眾<lb
 n="0507a02" ed="T"/>之恩光。救倒懸之窘急。即從此義以立經<lb
 n="0507a03" ed="T"/>名。經者正名為線。義曰契經。線能貫華。經能<lb
 n="0507a04" ed="T"/>持緯。謂所詮之義似緯似華。能詮之文能持<lb
 n="0507a05" ed="T"/>能貫。今順此方典誥。是以目之為經。借義助<lb
 n="0507a06" ed="T"/>名。仍加契字。此釋符佛地論。二義中貫穿<lb
 n="0507a07" ed="T"/>之義。雜心論五義中結鬘之義也。二解本<lb
 n="0507a08" ed="T"/>文。解本文分三。一序分。三正宗分。三<lb
 n="0507a09" ed="T"/>流通分。以三分之興。彌天高判冥符西域。今<lb
 n="0507a10" ed="T"/>古同遵。初序分中諸經多有二序。一證信序。<lb
 n="0507a11" ed="T"/>謂如是之法我從佛聞。標記說時說處分明。<lb
 n="0507a12" ed="T"/>大眾同聞非謬。以為證據令總信受。經無<lb
 n="0507a13" ed="T"/>豐約非信不傳。繇是經初必須證信。故智度<lb
 n="0507a14" ed="T"/>論云。說時方人令生信故。二發起序發明<lb
 n="0507a15" ed="T"/>信起正宗之法。如淨名寶蓋法華毫光之類。<lb
 n="0507a16" ed="T"/>然證信亦云通序。諸經皆同故。亦云經後序。<lb
 n="0507a17" ed="T"/>佛說法時而未有故。發起亦云別序。諸經各<lb
 n="0507a18" ed="T"/>別故。亦云經前序。佛先自發起。方說正宗故。<lb
 n="0507a19" ed="T"/>初證信序。<lb
 n="0507a20" ed="T"/>聞如是一時佛在舍衛國祇樹給孤獨園　則<lb
 n="0507a21" ed="T"/>佛臨滅度時。阿難請問四事。佛令置此言<lb
 n="0507a22" ed="T"/>也。所問四事佛一一答。謂一依四念處。二以<lb
 n="0507a23" ed="T"/>戒為師。三默擯惡性比丘。四一切經初。皆云<lb
 n="0507a24" ed="T"/>如是我聞一時佛在某處與某處若干人俱。<lb
 n="0507a25" ed="T"/>諸經多具六種成就。文或闕略義必具之。謂<lb
 n="0507a26" ed="T"/>一信二聞三時四主五處六眾。六緣不具教<lb
 n="0507a27" ed="T"/>則不興。必須具六。故云成就。今經闕於列眾<lb
 n="0507a28" ed="T"/>也。又聞成就為初異餘經者。各是譯人之意。<lb
 n="0507a29" ed="T"/>謂或云如是之法我從佛聞。或云我於佛邊聞<pb n="0507b" id="T39.1792.0507b" ed="T"/><lb
 n="0507b01" ed="T"/>如是法。皆是指法之詞也。不云我者。意彰<lb
 n="0507b02" ed="T"/>聖人皆證無我理故。餘經有者。即阿難自指<lb
 n="0507b03" ed="T"/>五蘊假者。不同情計之我。亦無過也。聞謂耳<lb
 n="0507b04" ed="T"/>根發識聽彼外聲。次云如是者。信成就也。夫<lb
 n="0507b05" ed="T"/>信者言是事如是。不信者言是事不如是。故<lb
 n="0507b06" ed="T"/>肇公云。信順之詞也。一時者。師資合會說<lb
 n="0507b07" ed="T"/>聽究竟。總名一時。簡異餘時也。謂如來說<lb
 n="0507b08" ed="T"/>經。時有無量。不能別舉。一言略周故但云一。<lb
 n="0507b09" ed="T"/>諸方時分延促不定故。總言一時。然諸經<lb
 n="0507b10" ed="T"/>中不指定時指定處者。有解招難故不用<lb
 n="0507b11" ed="T"/>之。今詳其意。以處則不過十六國中。遊化住<lb
 n="0507b12" ed="T"/>止之處而有其數。易為標指。時則年月春秋<lb
 n="0507b13" ed="T"/>寒熱晝夜寅卯須臾等時。變異迅速積數無<lb
 n="0507b14" ed="T"/>量。不可說錄。難為標指故。佛者梵語佛陀。<lb
 n="0507b15" ed="T"/>此云覺者。謂覺了真妄性相之者也。覺有三<lb
 n="0507b16" ed="T"/>義。一自覺我空。簡異凡夫。二覺他法空。簡<lb
 n="0507b17" ed="T"/>異二乘。三覺滿俱空合於本覺。名究竟覺。或<lb
 n="0507b18" ed="T"/>名大覺妙覺。簡異菩薩。在舍衛等者。處成就<lb
 n="0507b19" ed="T"/>也。真諦記云。住處有二。一境界處。謂化在<lb
 n="0507b20" ed="T"/>俗之流。二依止處。謂統出家之眾。初即舍<lb
 n="0507b21" ed="T"/>衛。後即祇園。婆沙論云。舉舍衛者。令遠人<lb
 n="0507b22" ed="T"/>知。舉祇園者。令近人知。舍衛此云聞物。謂<lb
 n="0507b23" ed="T"/>具足財寶之物。多聞解脫之人。遠聞諸國<lb
 n="0507b24" ed="T"/>故。義淨三藏譯金剛經。云名稱大城。祇樹<lb
 n="0507b25" ed="T"/>等者。即祇陀太子所施之樹。給孤長者所買<lb
 n="0507b26" ed="T"/>之園。祇陀此云戰勝。波斯匿王太子也。生時<lb
 n="0507b27" ed="T"/>王與外國戰勝因以為名。給孤獨者。是臣之<lb
 n="0507b28" ed="T"/>號。本名須達多。此云善施。謂給孤獨。即是<lb
 n="0507b29" ed="T"/>善施。又常行施故名善施。鄉人美之號給孤<pb n="0507c" id="T39.1792.0507c" ed="T"/><lb
 n="0507c01" ed="T"/>獨。然園是須達所買。樹是祇陀所施。園總樹<lb
 n="0507c02" ed="T"/>別。先合標園今以禮別尊卑故。樹先園後。西<lb
 n="0507c03" ed="T"/>國呼寺為僧伽藍摩。此云眾園。以佛教東流<lb
 n="0507c04" ed="T"/>初至中國。止鴻臚寺賓異域僧僧既漸多。散<lb
 n="0507c05" ed="T"/>置別館。存其本號皆曰寺焉。其買園施樹者。<lb
 n="0507c06" ed="T"/>涅槃經說。須達長者為兒聘婦。詣王舍城。因<lb
 n="0507c07" ed="T"/>見佛發心。請入舍衛說法。佛令舍利弗隨歸<lb
 n="0507c08" ed="T"/>先揀住處。擇得祇陀太子之園。長者問買。<lb
 n="0507c09" ed="T"/>太子戲云。側布黃金滿即賣之。長者便欲交<lb
 n="0507c10" ed="T"/>付。太子云。是戲言。共請斷事之人斷之。彼斷<lb
 n="0507c11" ed="T"/>令依先語。長者載金側布。唯少一隅。太子<lb
 n="0507c12" ed="T"/>見其不惜財寶。知佛殊勝。遂施所餘之地置<lb
 n="0507c13" ed="T"/>立門屋。施園中樹以為林蔭。二人共成精舍<lb
 n="0507c14" ed="T"/>請佛居之。故云祇樹等也。闕眾成就者。但文<lb
 n="0507c15" ed="T"/>略也。如無常經等。然有其時。必具徒眾故。經<lb
 n="0507c16" ed="T"/>末云四輩弟子歡喜奉行。二發起序。發<lb
 n="0507c17" ed="T"/>起者。此經既以孝順拔苦為宗故。託救母之<lb
 n="0507c18" ed="T"/>緣而為發起。文分為六。第一目連道滿。第<lb
 n="0507c19" ed="T"/>二知恩欲酬。第三攀慕遍尋。第四得見所在。<lb
 n="0507c20" ed="T"/>第五痛哭往救。第六惡習現前。初目連道<lb
 n="0507c21" ed="T"/>滿。<lb
 n="0507c22" ed="T"/>大目犍連始得六通　此人姓大目犍連。唐<lb
 n="0507c23" ed="T"/>言菉菽氏。彼國上古有仙。常食菉荳。尊者<lb
 n="0507c24" ed="T"/>是彼之種族也。名尼拘律陀。即樹名也。尊者<lb
 n="0507c25" ed="T"/>二親因祭此樹神而生尊者。故名此也。是王<lb
 n="0507c26" ed="T"/>舍城中輔相之子。時人貴其種。所以稱其氏。<lb
 n="0507c27" ed="T"/>始得六通者。始即是初。初得聖道便度二親。<lb
 n="0507c28" ed="T"/>本因親而修道故也。道雖無異本願各殊。故<lb
 n="0507c29" ed="T"/>諸聖者不必皆爾。六通者。一神境通。智證<pb n="0508a" id="T39.1792.0508a" ed="T"/><lb
 n="0508a01" ed="T"/>神境故。亦名如意通。身如其意欲往即到故。<lb
 n="0508a02" ed="T"/>二天眼通。三天耳通。謂能見能聞若近若遠。<lb
 n="0508a03" ed="T"/>障內障外色聲等故。四宿命通。能知宿世本<lb
 n="0508a04" ed="T"/>生本事故。五他心通。謂於定散漏無漏心。一<lb
 n="0508a05" ed="T"/>切能知故。六漏盡通。謂身中漏盡而能知故。<lb
 n="0508a06" ed="T"/>六皆無擁故總名通。二知恩欲酬。<lb
 n="0508a07" ed="T"/>欲度父母報乳哺之恩　度謂度脫。然報恩<lb
 n="0508a08" ed="T"/>兩字。但是通標虛位。度脫正是其報。乳謂母<lb
 n="0508a09" ed="T"/>乳。哺是嚼哺。然父母有遠近。恩有輕重。報有<lb
 n="0508a10" ed="T"/>分全。遠者七世乃至多世。近者即生此身。七<lb
 n="0508a11" ed="T"/>世者。外教所宗。人以形質為本傳體相續。以<lb
 n="0508a12" ed="T"/>父祖已上為七世故。偏尊於父。佛教所宗。<lb
 n="0508a13" ed="T"/>人以靈識為本。四大形質為靈識所依。世世<lb
 n="0508a14" ed="T"/>生生皆有父母。生養此身。已去乃至七生所<lb
 n="0508a15" ed="T"/>生父母為七世也。然寄託之處。惟在母胎。<lb
 n="0508a16" ed="T"/>生來乳哺懷抱亦多是母。故偏重母。是以經<lb
 n="0508a17" ed="T"/>中但云報乳哺之恩也。乃至多世者。於中偏<lb
 n="0508a18" ed="T"/>取歸依佛已來所有生身父母。能生我身<lb
 n="0508a19" ed="T"/>修道器故。諸佛成道之時。多生父母皆相會<lb
 n="0508a20" ed="T"/>遇。聞法獲益。恩有輕重者。此生父母最重。<lb
 n="0508a21" ed="T"/>餘漸輕也。報有分全者。侍養一生為分。度脫<lb
 n="0508a22" ed="T"/>多生為全。故經云。左肩擔父。右肩擔母。遍行<lb
 n="0508a23" ed="T"/>大地。亦不能報恩。故知此生所報為分。設<lb
 n="0508a24" ed="T"/>同孟宗董黯董永之類。亦為分也。今經云。欲<lb
 n="0508a25" ed="T"/>度父母者。意令得道。明其全也。若總不報。<lb
 n="0508a26" ed="T"/>便是不孝罪人。況加逆事。且泛論一切人<lb
 n="0508a27" ed="T"/>恩。華嚴經云。不知恩者多遭橫死。觀佛相海<lb
 n="0508a28" ed="T"/>經云。有恩不報。是阿鼻因諸恩尚然。況於<lb
 n="0508a29" ed="T"/>父母。父母之恩無可校量。故詩云。蓼蓼者莪<pb n="0508b" id="T39.1792.0508b" ed="T"/><lb
 n="0508b01" ed="T"/>匪莪伊蒿。哀哀父母生我劬勞。乃至無父可<lb
 n="0508b02" ed="T"/>怙無母可恃。出則銜恤入則靡至。父兮生<lb
 n="0508b03" ed="T"/>我。母兮鞠我。撫我畜我。長我育我。顧我。<lb
 n="0508b04" ed="T"/>復我。出入腹我。欲報之德昊天罔極。故三藏<lb
 n="0508b05" ed="T"/>云。父母義高天地恩深巨海。是以係仰顧腹<lb
 n="0508b06" ed="T"/>之恩。思答劬勞之德。父母恩重經云。父母懷<lb
 n="0508b07" ed="T"/>抱含笑未語和和弄聲。飢時須食非母不<lb
 n="0508b08" ed="T"/>哺。渴時須飲非母不乳。計論母恩昊天<lb
 n="0508b09" ed="T"/>罔極。嗚呼慈母云何可報。至於行來東西<lb
 n="0508b10" ed="T"/>隣里井竈碓磨。不時還家。母忽心驚。兩乳流<lb
 n="0508b11" ed="T"/>出。即知我兒家中憶我。即便還家。問詳此經<lb
 n="0508b12" ed="T"/>文淺朴。偏誡貧賤之流何也。答君子自孝故。<lb
 n="0508b13" ed="T"/>偏誡小人。又君子有簞瓢之貧。何妨確磨等<lb
 n="0508b14" ed="T"/>事。又偏敘艱勤之語。始彰鞠養之勞耳。又云。<lb
 n="0508b15" ed="T"/>其兒遙見母來。或在欄車搖頭弄腦。或復曳<lb
 n="0508b16" ed="T"/>腹隨行嗚呼向母。母為其子曲身下就。長舒<lb
 n="0508b17" ed="T"/>兩手摩拭塵土。嗚和其口。開懷出乳。以乳<lb
 n="0508b18" ed="T"/>乳之。母見兒歡。兒見母喜。二情相交恩愛慈<lb
 n="0508b19" ed="T"/>重。莫復過是。既生長大朋友相隨。梳頭<lb
 n="0508b20" ed="T"/>摩髮欲得好衣覆蓋其身。敝衣故破父母自<lb
 n="0508b21" ed="T"/>著。新好綿帛先與其子。至于行來官私急<lb
 n="0508b22" ed="T"/>疾。傾心南北。逐子東西。橫簪頭上。子漸長<lb
 n="0508b23" ed="T"/>大。為與索妻。得他女子父母轉疎。私房<lb
 n="0508b24" ed="T"/>室內共相語樂。父母年老氣力衰微。終朝<lb
 n="0508b25" ed="T"/>至暮不來借問。或復父孤母寡獨守空房。猶<lb
 n="0508b26" ed="T"/>如客人寄止他舍。常無恩愛。或無襦被寒凍<lb
 n="0508b27" ed="T"/>苦辛。厄難遭之太甚。年老色衰多饒蚤蝨。夙<lb
 n="0508b28" ed="T"/>夜不臥長吟歎息。何罪宿愆。生此不孝之<lb
 n="0508b29" ed="T"/>子。或時呼喚。瞋目驚怒盡不從順。婦兒罵<pb n="0508c" id="T39.1792.0508c" ed="T"/><lb
 n="0508c01" ed="T"/>詈低頭含笑。帝釋梵王諸天人民。一切眾<lb
 n="0508c02" ed="T"/>會。聞經歡喜發菩提心。號哭動地淚下如雨。<lb
 n="0508c03" ed="T"/>評曰。細思其事誠哉是言。或有母不如此兒<lb
 n="0508c04" ed="T"/>不如彼者。百中無一也。良繇眾生無始無明<lb
 n="0508c05" ed="T"/>迷真執妄。既根本顛倒故。枝末一一皆然。禍<lb
 n="0508c06" ed="T"/>哉凡愚。云何可度。三攀慕遍尋。<lb
 n="0508c07" ed="T"/>即以道眼觀視世間　觀求生處是天眼通。<lb
 n="0508c08" ed="T"/>繇證道而得故云道眼。世間有二。謂三界是<lb
 n="0508c09" ed="T"/>器世間。六道是有情世間。然尊者喪親之日<lb
 n="0508c10" ed="T"/>猶是凡夫。不知父母生于何道。今成聖果力。<lb
 n="0508c11" ed="T"/>可追求故。以天眼上下觀視于三界處尋六<lb
 n="0508c12" ed="T"/>道身。得通便觀。故云即也。四得見所在。<lb
 n="0508c13" ed="T"/>見其亡母生餓鬼中。不見飲食皮骨連立<lb
 n="0508c14" ed="T"/>　本觀世間俱尋父母。父生樂處不假施勞。既<lb
 n="0508c15" ed="T"/>非經宗故此不述。母生鬼道已屬三塗。復在<lb
 n="0508c16" ed="T"/>餓中。是鬼之極苦。拔濟苦者唯盂蘭盆。發起<lb
 n="0508c17" ed="T"/>正宗意在斯也。生餓鬼中是異熟果。酬引業<lb
 n="0508c18" ed="T"/>故。不見飲食是等流果。酬滿業故。是慳貪<lb
 n="0508c19" ed="T"/>業之果也。皮骨連立是增上果。準正理論。<lb
 n="0508c20" ed="T"/>鬼本住在此洲之下五百繇旬。縱廣亦爾。有<lb
 n="0508c21" ed="T"/>琰魔羅界。從此展轉散取餘方。人間一月<lb
 n="0508c22" ed="T"/>為一日。乘此積月積年壽五百歲。然鬼有三<lb
 n="0508c23" ed="T"/>種。一無財鬼。以無福德不得食故。二少財鬼。<lb
 n="0508c24" ed="T"/>少得淨妙飲食故。三多財鬼。多得淨妙飲食<lb
 n="0508c25" ed="T"/>故。此三種鬼復各有三。無財三者。一炬口<lb
 n="0508c26" ed="T"/>鬼。謂火炬炎熾常從口出。繇是前生燒壞村<lb
 n="0508c27" ed="T"/>柵焚炙賢良。以此求財墮於地獄。從地獄出<lb
 n="0508c28" ed="T"/>墮此鬼中。故正法念經云。若人貪嫉枉奪人<lb
 n="0508c29" ed="T"/>財。破人城郭殺害抄掠得財。奉王大臣。轉增<pb n="0509a" id="T39.1792.0509a" ed="T"/><lb
 n="0509a01" ed="T"/>凶暴。墮熾然餓鬼中。二鍼咽鬼。謂頭大如<lb
 n="0509a02" ed="T"/>山。咽如鍼孔。繇於破齋夜食盜竊眾僧之食<lb
 n="0509a03" ed="T"/>故。故齋法清淨經云。目連路逢數百萬鬼。<lb
 n="0509a04" ed="T"/>頭如大山等。三臭口鬼。謂口中腐臭自惡受<lb
 n="0509a05" ed="T"/>苦。以多貪名利自是非他。讚歎惡人毀謗賢<lb
 n="0509a06" ed="T"/>善故。據此三種。寧吞鐵丸不食信施。少財三<lb
 n="0509a07" ed="T"/>者。一鍼毛鬼。毛利如鍼行便自刺。為貪利故。<lb
 n="0509a08" ed="T"/>妄行鍼炙及刺畜生。但為求財不愈疾故。二<lb
 n="0509a09" ed="T"/>臭毛鬼。毛利而臭自拔受苦。繇於販賣猪羊<lb
 n="0509a10" ed="T"/>烹宰鵝鴨。湯爛刀剝楚痛難堪。地獄罪終墮<lb
 n="0509a11" ed="T"/>斯鬼趣。三大癭鬼。咽垂大癭自決噉膿。繇嫉<lb
 n="0509a12" ed="T"/>妬於人常懷瞋恨故。多財三者。一得棄鬼。謂<lb
 n="0509a13" ed="T"/>常得祭祀所棄食故。繇於罪多福少少施多<lb
 n="0509a14" ed="T"/>慳。棄擲之物方惠施故。二得失鬼。謂常得<lb
 n="0509a15" ed="T"/>巷陌所遺食故。以於現財常生慳著。疑欲失<lb
 n="0509a16" ed="T"/>者而方捨故。三勢力鬼。謂夜叉羅剎毘舍<lb
 n="0509a17" ed="T"/>闍等。所受富樂類於人天。或依樹林。或住<lb
 n="0509a18" ed="T"/>山谷。或居靈廟或處空宮。形竪而行。屬於鬼<lb
 n="0509a19" ed="T"/>趣。此等變化多端者。繇於因地罪福不精<lb
 n="0509a20" ed="T"/>苦樂之因相雜作故。付法藏傳說。僧伽耶<lb
 n="0509a21" ed="T"/>舍比丘。遊大海邊見妙宮殿。其家鎖二鬼等。<lb
 n="0509a22" ed="T"/>今尊者之親。是無財鬼中炬口鬼也。又有處<lb
 n="0509a23" ed="T"/>說。餓鬼有三種。一外障。得遇水時即見有<lb
 n="0509a24" ed="T"/>人執刀仗等而障礙故。二內障。口有火炬。<lb
 n="0509a25" ed="T"/>或咽如鍼故。三無障。見河是猛火。或食糞穢。<lb
 n="0509a26" ed="T"/>或自割身肉食噉等。今尊者之親當內障也。<lb
 n="0509a27" ed="T"/>上來諸鬼皆繇自心因行所招。果報必應。<lb
 n="0509a28" ed="T"/>譬如影響繇於形聲。雖父母至親不相替代。<lb
 n="0509a29" ed="T"/>故諸智者宜各勵心。儻遇善緣不應空過。一<pb n="0509b" id="T39.1792.0509b" ed="T"/><lb
 n="0509b01" ed="T"/>朝去世誰為修崇。縱託子孫七分獲一。況無<lb
 n="0509b02" ed="T"/>孝子。悔恨何追。且濁世凡流鮮懷仁孝。唯<lb
 n="0509b03" ed="T"/>憂妻子。豈念幽靈。貧賤者迫以飢寒。富貴者<lb
 n="0509b04" ed="T"/>荒於財色。設能追福厭課者多。竭力罄心萬<lb
 n="0509b05" ed="T"/>中無一。世途目擊豈不昭然。故恩重經云。夫<lb
 n="0509b06" ed="T"/>妻和合同作五逆。彼時呼喚急速走使。父<lb
 n="0509b07" ed="T"/>母之語十喚九違。不相從順罵詈瞋目。生存<lb
 n="0509b08" ed="T"/>尚爾。歿後可知。自既不仁。兒豈能孝。故昔<lb
 n="0509b09" ed="T"/>有送父林野。乃持輿迴歸。以古觀今雖途跡<lb
 n="0509b10" ed="T"/>異而心同也。五慟哭往救。<lb
 n="0509b11" ed="T"/>目連悲哀。即以鉢盛飯往餉其母　悲哀者。<lb
 n="0509b12" ed="T"/>生育恩重如上所陳。死別隔生忽然再見。縱<lb
 n="0509b13" ed="T"/>使顏容仍舊亦可啼泣悲傷。況覩鬼形皮骨<lb
 n="0509b14" ed="T"/>連立。喉中煙焰腹裏空虛。苦似倒懸命唯喘<lb
 n="0509b15" ed="T"/>息。豈不能碎身擗踊竭氣號咷。恨罪逆之偷<lb
 n="0509b16" ed="T"/>安。痛慈親之受苦。經標總意但曰悲哀。細察<lb
 n="0509b17" ed="T"/>當時何疑不爾。故三藏科云摧慟。釋云。感<lb
 n="0509b18" ed="T"/>激徹於骨髓。號叫動於天地。鉢飯往餉者。<lb
 n="0509b19" ed="T"/>母既氣綿夕漏厄在朝飢。飢而且渴。理須救<lb
 n="0509b20" ed="T"/>濟。濟此之急飯食為先。故以鉢盛飯持餉於<lb
 n="0509b21" ed="T"/>母。六惡習現在。<lb
 n="0509b22" ed="T"/>母得鉢飯便以左手障鉢右手揣食食未入口<lb
 n="0509b23" ed="T"/>化成火炭遂不得食　境隨心變。果藉業成。<lb
 n="0509b24" ed="T"/>餓因未除飽緣寧致。鬼是炬口。食近口而熾<lb
 n="0509b25" ed="T"/>然。水作堅氷。氷近湯而確耳。即知神力不<lb
 n="0509b26" ed="T"/>禁業力。除飢要且除慳。故六通往餉而招<lb
 n="0509b27" ed="T"/>殃。百味盆羅而致苦。大哉業熟可思者焉。<lb
 n="0509b28" ed="T"/>今左手障鉢慳恐餘侵。右手揣食貪於自給。<lb
 n="0509b29" ed="T"/>慳貪猛盛如此現行。飯食劣緣若何充濟。故<pb n="0509c" id="T39.1792.0509c" ed="T"/><lb
 n="0509c01" ed="T"/>化為火不得食也。上來序分竟。二正宗分<lb
 n="0509c02" ed="T"/>。正宗分文分為二。初目連悲陳苦厄。二如<lb
 n="0509c03" ed="T"/>來廣示因緣。初目連悲陳苦厄。<lb
 n="0509c04" ed="T"/>目連大叫悲號涕泣。馳還白佛具陳如此<lb
 n="0509c05" ed="T"/>　子急告父。臣急告君。自力不如。理宜投佛。<lb
 n="0509c06" ed="T"/>弟子勤觀四諦。已證三明。可以反覆山河。迴<lb
 n="0509c07" ed="T"/>轉日月。豈料母縈極苦。命若到懸。竭其孝誠<lb
 n="0509c08" ed="T"/>盡其神變。而竟不能令除惡報暫濟飢腸。所<lb
 n="0509c09" ed="T"/>以叫泣奔還。備申哀懇　二如來廣示因緣<lb
 n="0509c10" ed="T"/>。如來廣示因緣。且依三藏大分八段。第<lb
 n="0509c11" ed="T"/>一彰母罪深。第二明子德劣。第三斥邪無<lb
 n="0509c12" ed="T"/>力。第四顯正有能。第五許以救方。第六示其<lb
 n="0509c13" ed="T"/>正法。第七孝子領悟。第八慈母獲益。初彰<lb
 n="0509c14" ed="T"/>母罪深。<lb
 n="0509c15" ed="T"/>佛言汝母罪根深結<lb
 n="0509c16" ed="T"/>　有經中說。定光佛時目連名羅卜。母字青<lb
 n="0509c17" ed="T"/>提。羅卜欲行。囑其母曰。若有客來孃當具<lb
 n="0509c18" ed="T"/>膳。去後客至母乃不供。仍更詐為設食之<lb
 n="0509c19" ed="T"/>筵。兒歸問曰。昨日客來若為備擬。母曰。<lb
 n="0509c20" ed="T"/>汝豈不見設食處耶。從爾已來五百生中慳<lb
 n="0509c21" ed="T"/>慳相續。故云罪根深結。罪謂身口之業。根<lb
 n="0509c22" ed="T"/>謂慳貪之心。多生相續為深。交固難解為<lb
 n="0509c23" ed="T"/>結。從慳所起皆是罪業。非唯彼時一度妄<lb
 n="0509c24" ed="T"/>語。謂慳貪是苦根。所作是苦業。餓鬼是苦<lb
 n="0509c25" ed="T"/>果。為三事也。若準十重戒中。慳亦是業。<lb
 n="0509c26" ed="T"/>唯貪為根。起罪業故。問五百生慳為人<lb
 n="0509c27" ed="T"/>為鬼。答人鬼相間。造受相資。若唯人身不<lb
 n="0509c28" ed="T"/>名惡報。若唯鬼身不應造業。或亦為畜於<lb
 n="0509c29" ed="T"/>理無妨。但慳習不除即名相續。問目連自<pb n="0510a" id="T39.1792.0510a" ed="T"/><lb
 n="0510a01" ed="T"/>定光佛世已來。所生之母不一。如何偏救<lb
 n="0510a02" ed="T"/>彼之青提。答青提與目連緣深。今生復為<lb
 n="0510a03" ed="T"/>其母。但救此身所生之母。非謂救彼遠世<lb
 n="0510a04" ed="T"/>青提。餘論云云。皆為未達　二明子德<lb
 n="0510a05" ed="T"/>劣。<lb
 n="0510a06" ed="T"/>非汝一人力所奈何　汝母慳心。慳於一切。<lb
 n="0510a07" ed="T"/>時經多世。事歷多人。豈汝一人力可濟拔。<lb
 n="0510a08" ed="T"/>三斥邪無力。<lb
 n="0510a09" ed="T"/>汝雖孝順聲動天地天神地祇邪魔外道。道士<lb
 n="0510a10" ed="T"/>四天王神。亦不能奈何　三藏云。縱汝感天<lb
 n="0510a11" ed="T"/>靈于上界。激地祇于下方。縱攝邪魔橫羅<lb
 n="0510a12" ed="T"/>外道。統六合以同一家。總八部以為一眾。<lb
 n="0510a13" ed="T"/>併其神力亦不奈何。外道道士者。外道中之<lb
 n="0510a14" ed="T"/>道士也。簡內道中之道士。佛教初傳此方。<lb
 n="0510a15" ed="T"/>呼僧為道士故。四天王者。毘沙門等護持世<lb
 n="0510a16" ed="T"/>界者也。四顯正有能。<lb
 n="0510a17" ed="T"/>當須十方眾僧威神之力乃得解脫　三藏<lb
 n="0510a18" ed="T"/>云。一縷不能制象。必假多絲。一人不能除業。<lb
 n="0510a19" ed="T"/>必資眾德。今詳前後經文。以邪正一多相對<lb
 n="0510a20" ed="T"/>乃有四句。一正而非多。此不能救故。前非汝<lb
 n="0510a21" ed="T"/>一人奈何。二多而非正。亦不能救。即前神祇<lb
 n="0510a22" ed="T"/>邪魔外道等也。三亦多亦正。方可救拔。即十<lb
 n="0510a23" ed="T"/>方僧也。四不多不正。居然不可。故無經文。<lb
 n="0510a24" ed="T"/>五許以救方。<lb
 n="0510a25" ed="T"/>吾今當說救濟之法。令一切難皆離憂苦<lb
 n="0510a26" ed="T"/>　今當說者。正是許詞。救濟法者。是所許事。<lb
 n="0510a27" ed="T"/>令一切等者。千鈞之弩。不獨為鼷鼠發機。<lb
 n="0510a28" ed="T"/>三界之尊。豈偏令汝母離苦。六示其正法。<lb
 n="0510a29" ed="T"/>示正法於中分二。初教孝子獻供之法。後<pb n="0510b" id="T39.1792.0510b" ed="T"/><lb
 n="0510b01" ed="T"/>教眾僧受供之儀。初復有五。一定勝時。二發<lb
 n="0510b02" ed="T"/>勝意。三設勝供。四讚勝田。五獲勝益。謂自恣<lb
 n="0510b03" ed="T"/>日為勝時。如春陽之月孝心為勝意。如精新<lb
 n="0510b04" ed="T"/>種子百味五果等為勝供。如好牛犁以之供<lb
 n="0510b05" ed="T"/>養。如能耕墾賢聖為勝田。如膏腴之地。存亡<lb
 n="0510b06" ed="T"/>父母六親眷屬。乃至七代離苦生天為勝益。<lb
 n="0510b07" ed="T"/>如千箱萬斛秋收冬藏。經文意勢。豈不然<lb
 n="0510b08" ed="T"/>乎。智者詳之。如指其掌。初教孝子獻供法<lb
 n="0510b09" ed="T"/>。一定勝時。<lb
 n="0510b10" ed="T"/>佛告目連十方眾僧七月十五日僧自恣時<lb
 n="0510b11" ed="T"/>　梵語僧伽。此云眾和合。謂若眾而不和。如群<lb
 n="0510b12" ed="T"/>商群吏及軍眾等。不名僧寶。若和而不眾。如<lb
 n="0510b13" ed="T"/>二人同心之類。亦非僧寶。眾而和合為福之<lb
 n="0510b14" ed="T"/>因。方名僧寶。和合者。此有六種。謂身和同。<lb
 n="0510b15" ed="T"/>事語和同。默意和同。忍戒和同。修見和同。解<lb
 n="0510b16" ed="T"/>利和同均也。儒說小人君子。或和或同。今釋<lb
 n="0510b17" ed="T"/>子比丘和而同也。今云十方者。法無限局豈<lb
 n="0510b18" ed="T"/>隔親疎。眾僧者。唐梵重標譯人之拙。七月十<lb
 n="0510b19" ed="T"/>五日者。前三月夏安居竟故可自恣。自恣有<lb
 n="0510b20" ed="T"/>三日。或十四十五十六。今舉中間也。此剩僧<lb
 n="0510b21" ed="T"/>字。去之又句闕。亦是譯人之失也。何不云共<lb
 n="0510b22" ed="T"/>自恣時。自恣者。自己之過恣他所舉。謂一夏<lb
 n="0510b23" ed="T"/>安居九旬加行。不階四果亦得四禪。佛設教<lb
 n="0510b24" ed="T"/>門本意如此。正像末法僧等皆然。雖後五百<lb
 n="0510b25" ed="T"/>歲。亦有持戒修福者故。然將超苦海謹護浮<lb
 n="0510b26" ed="T"/>囊。猶恐當局者迷。必藉旁觀得失。縱不斷惑<lb
 n="0510b27" ed="T"/>證果。還希罪滅福生故。褊袒於眾中白大德<lb
 n="0510b28" ed="T"/>長老。或見我過。或聞我罪。或疑我犯。恣任所<lb
 n="0510b29" ed="T"/>舉。哀愍語我。我當懺悔。如此則身心清淨。猶<pb n="0510c" id="T39.1792.0510c" ed="T"/><lb
 n="0510c01" ed="T"/>如琉璃。禪定解脫或有之矣。供養此者力用<lb
 n="0510c02" ed="T"/>可知。豈不拔濟先亡資熏現在。故三藏云。比<lb
 n="0510c03" ed="T"/>丘受歲之日。大眾自恣之時。僧多獲道於四<lb
 n="0510c04" ed="T"/>果。故能濟厄於七代。二發勝意。<lb
 n="0510c05" ed="T"/>當為七世父母及現在父母厄難中者　當<lb
 n="0510c06" ed="T"/>為者。能救之心。七世下所救之境。約境明心<lb
 n="0510c07" ed="T"/>故云勝也。七世者。所生父母。不同儒教取上<lb
 n="0510c08" ed="T"/>代祖宗。厄難中者。通於存歿。歿則地獄鬼畜。<lb
 n="0510c09" ed="T"/>存則病痛枷禁。皆名厄難。七世父母雖似轉<lb
 n="0510c10" ed="T"/>疎。皆是生我修道之器。既蒙鞠育豈負深恩。<lb
 n="0510c11" ed="T"/>故三藏云。天地覆載。既無憚於劬勞。幽顯沈<lb
 n="0510c12" ed="T"/>淪。理合答於罔極。三設勝供。<lb
 n="0510c13" ed="T"/>具飯百味五果汲灌盆器香油錠燭床敷臥具。<lb
 n="0510c14" ed="T"/>盡世甘美以著盆中供養十方大德眾僧<lb
 n="0510c15" ed="T"/>　具飯百味者。總標也。如人盛饌盤筵邀命<lb
 n="0510c16" ed="T"/>賓客唯云喫飯。故飯為總統於百味。百者大<lb
 n="0510c17" ed="T"/>數非定一百。五果者。一核果。如棗杏桃李等。<lb
 n="0510c18" ed="T"/>二膚果。如瓜梨柰椹等。三殼果。如胡桃石榴<lb
 n="0510c19" ed="T"/>等。四糩果。如蘇荏等。五角果。如菱豆等。上<lb
 n="0510c20" ed="T"/>皆舌所嘗也。汲灌盆器者。沐浴等所用。并下<lb
 n="0510c21" ed="T"/>床敷臥具。皆身所覺也。香者鼻所嗅也。油<lb
 n="0510c22" ed="T"/>錠燭者炤燎等。用眼所見也。亦可香油塗<lb
 n="0510c23" ed="T"/>身。亦屬身攝。西域如此。盡世甘美者。亦屬舌<lb
 n="0510c24" ed="T"/>也。上來於五欲境中唯闕聲也。盡世之言。詳<lb
 n="0510c25" ed="T"/>其意趣。有二種盡。謂富貴則盡世所有。有即<lb
 n="0510c26" ed="T"/>須求。貧賤則盡力所及。及則須覓。即知不定<lb
 n="0510c27" ed="T"/>少多之物。但在竭盡其心。亦類彼享於克誠<lb
 n="0510c28" ed="T"/>馨於明德也。著盆中者。譯經訛錯。如何床等<lb
 n="0510c29" ed="T"/>可置盆中。應云著盂蘭盆供會之中也。供養<pb n="0511a" id="T39.1792.0511a" ed="T"/><lb
 n="0511a01" ed="T"/>二句者。正明行也。據經本意。但以可受用物。<lb
 n="0511a02" ed="T"/>供養大德之僧。不必雕鏤金玉剪割繒綵高<lb
 n="0511a03" ed="T"/>聳欄架等也。故三藏云。汝須物華四事盆美<lb
 n="0511a04" ed="T"/>八珍。歷十方而運想。澄一心而供養。四讚<lb
 n="0511a05" ed="T"/>勝田。<lb
 n="0511a06" ed="T"/>當此之日一切聖眾。或在山間禪定。或得四<lb
 n="0511a07" ed="T"/>道果。或在樹下經行。或六通自在。教化聲聞<lb
 n="0511a08" ed="T"/>緣覺。或十地菩薩大人權現比丘在大眾中。<lb
 n="0511a09" ed="T"/>皆同一心受鉢和羅飯。具清淨戒聖眾之道。<lb
 n="0511a10" ed="T"/>其德汪洋　初二句約人讚時而總標。末二<lb
 n="0511a11" ed="T"/>句以威儀讚人而總結。中間人法有其五對。<lb
 n="0511a12" ed="T"/>但文不次。謂處有山間樹下對。證有四果六<lb
 n="0511a13" ed="T"/>通對。行有自利利他對。學者戒定對。人有大<lb
 n="0511a14" ed="T"/>小對。亦名權實對。又總束之不出人法。謂三<lb
 n="0511a15" ed="T"/>學三乘對也。從初至四果禪定也。次從或在<lb
 n="0511a16" ed="T"/>下至自在教化智慧也。皆同下三句淨戒也。<lb
 n="0511a17" ed="T"/>三乘即聲聞緣覺十地大人也。皆同一心是<lb
 n="0511a18" ed="T"/>意和合。謂受供時皆同運慚愧殷重心慈悲<lb
 n="0511a19" ed="T"/>報恩救濟心。人雖位有凡聖德有優劣。而所<lb
 n="0511a20" ed="T"/>運心一而無異。故云同也。受鉢和羅飯者。鉢<lb
 n="0511a21" ed="T"/>中飯也。梵云鉢多羅。此云應量器。和字訛<lb
 n="0511a22" ed="T"/>也。今時但云鉢者略也。經題云盆。即是鉢也。<lb
 n="0511a23" ed="T"/>譯時隨俗。題之云盆。盆之與鉢皆是器故。<lb
 n="0511a24" ed="T"/>故三藏釋題翻為救器。此一句經正明自恣<lb
 n="0511a25" ed="T"/>大德受盂蘭盆供也。五獲勝益。<lb
 n="0511a26" ed="T"/>其有供養此等自恣僧者。現世父母六親眷<lb
 n="0511a27" ed="T"/>屬。得出三塗之苦。應時解脫衣食自然。若父<lb
 n="0511a28" ed="T"/>母現在者。福樂百年。若七世父母生天。自在<lb
 n="0511a29" ed="T"/>化生入天華光　此一唱經有兩節意。初一<pb n="0511b" id="T39.1792.0511b" ed="T"/><lb
 n="0511b01" ed="T"/>半者。蒙悲願之力而離苦。後一半者。蒙慈願<lb
 n="0511b02" ed="T"/>之力而得樂。樂中有存亡之異。初云此等自<lb
 n="0511b03" ed="T"/>恣僧者。指前五對所說也。現世父母者。生此<lb
 n="0511b04" ed="T"/>身父母也。非謂未亡名為現世。故指得益云<lb
 n="0511b05" ed="T"/>出三塗。其現在未亡之父母下。自有文云福<lb
 n="0511b06" ed="T"/>樂百年是也。不應重舉三藏錯會。故作異釋<lb
 n="0511b07" ed="T"/>甚非文意。六親者。父母兄弟夫妻。眷屬者。一<lb
 n="0511b08" ed="T"/>切姻戚通於表裏。出三塗解脫者。總名離苦<lb
 n="0511b09" ed="T"/>也。衣食自然者。且翻三塗生於人天。故屬拔<lb
 n="0511b10" ed="T"/>苦之文。亦可得樂屬於後也。若父母下明存<lb
 n="0511b11" ed="T"/>亡得樂。文相可知。天華光者。天上妙華光明<lb
 n="0511b12" ed="T"/>也。略指快樂之相矣。二教眾僧受供養<lb
 n="0511b13" ed="T"/>儀。<lb
 n="0511b14" ed="T"/>時佛勅十方眾僧。皆先為施主家呪願。願七<lb
 n="0511b15" ed="T"/>世父母。行禪定意然後受食。初受食時先安<lb
 n="0511b16" ed="T"/>在佛前塔寺中佛前。眾僧呪願竟便自受食<lb
 n="0511b17" ed="T"/>　此中前半淨三業。後半具三寶。前中呪願口<lb
 n="0511b18" ed="T"/>業。禪定意業。受食身業。後中塔前是佛。呪願<lb
 n="0511b19" ed="T"/>是法。受食是僧。從他受而後食。法律如此。即<lb
 n="0511b20" ed="T"/>受字亦屬法也。塔者邊國訛語。正云窣堵波。<lb
 n="0511b21" ed="T"/>此云高顯處。此中意通殿塔。塔安舍利。殿安<lb
 n="0511b22" ed="T"/>佛像。七孝子領悟。<lb
 n="0511b23" ed="T"/>時目連比丘及大菩薩眾。皆大歡喜。目連悲<lb
 n="0511b24" ed="T"/>啼泣聲釋然除滅　淨業既成必知離苦。觀<lb
 n="0511b25" ed="T"/>因驗果聲響不差。故喜而止啼也。如處世刑<lb
 n="0511b26" ed="T"/>獄囑大力人。財賭既行其心已喜。八慈母<lb
 n="0511b27" ed="T"/>獲益。<lb
 n="0511b28" ed="T"/>時目連母。即於是日得脫一劫餓鬼之苦<lb
 n="0511b29" ed="T"/>　目連聞經且是受教施設盆供。合在餘時。今<pb n="0511c" id="T39.1792.0511c" ed="T"/><lb
 n="0511c01" ed="T"/>說經次。便云脫餓鬼者。譯經闕略也。應於正<lb
 n="0511c02" ed="T"/>宗終處敘結集家文云。爾時目連聞是。是法<lb
 n="0511c03" ed="T"/>已至七月十五。施設盆供。供自恣僧已。其<lb
 n="0511c04" ed="T"/>母即於是日得脫一劫餓鬼之苦。則文義俱<lb
 n="0511c05" ed="T"/>顯矣。故三藏云。孝子既獻供於此晨。慈母乃<lb
 n="0511c06" ed="T"/>除殃於是日。大哉聖力速疾如斯。其餓鬼受<lb
 n="0511c07" ed="T"/>苦年劫時分待檢敘之。三流通分。流通<lb
 n="0511c08" ed="T"/>分有三。一申請。二讚請。三答請。一申請。<lb
 n="0511c09" ed="T"/>目連復白佛言。弟子所生母。得蒙三寶功德<lb
 n="0511c10" ed="T"/>之力眾僧威神之力故。若未來世一切佛弟<lb
 n="0511c11" ed="T"/>子。亦應奉盂蘭盆救度現在父母乃至七世<lb
 n="0511c12" ed="T"/>父母。可為爾不　說此語時。亦是設供之<lb
 n="0511c13" ed="T"/>後。非一席之事。至畢鉢羅窟。方始總集為<lb
 n="0511c14" ed="T"/>經也。目連愛其親而及他人。如潁考叔諫莊<lb
 n="0511c15" ed="T"/>公也。二讚請。<lb
 n="0511c16" ed="T"/>佛言。大善快問。我正欲說。汝今復問　初<lb
 n="0511c17" ed="T"/>句標讚大善快問者。深契聖心。後二句釋所<lb
 n="0511c18" ed="T"/>以。以正欲說即遇問詞。機感相投潛通密<lb
 n="0511c19" ed="T"/>應。故言快問。佛本意者。欲說孝道最大故。<lb
 n="0511c20" ed="T"/>拔苦事重故。盂蘭法勝故。世尊覩眾勝緣<lb
 n="0511c21" ed="T"/>機熟可教化故。三答請。一教起行。<lb
 n="0511c22" ed="T"/>善男子。若比丘比丘尼。國王太子大臣宰相<lb
 n="0511c23" ed="T"/>三公百官萬民庶人行慈孝者。皆應先為所<lb
 n="0511c24" ed="T"/>生現在父母過去七世父母。於七月十五日<lb
 n="0511c25" ed="T"/>佛歡喜日僧自恣日。以百味飯食安盂蘭盆<lb
 n="0511c26" ed="T"/>中。施十方自恣僧　雖貴賤品隔僧浴道殊。<lb
 n="0511c27" ed="T"/>自非化生濕生。無不有父有母。慈烏鸚鵡尚<lb
 n="0511c28" ed="T"/>解思恩。豈況人倫而不濟拔。孝之利害已具<lb
 n="0511c29" ed="T"/>玄談。既識是非須依正道。故云應先為所生<pb n="0512a" id="T39.1792.0512a" ed="T"/><lb
 n="0512a01" ed="T"/>等也。據制令必為。不為即是違制。故亦當於<lb
 n="0512a02" ed="T"/>制教。是以前判亦屬律藏。然佛無悲喜。今於<lb
 n="0512a03" ed="T"/>此日示現歡喜者。應機緣也。以佛本出世只<lb
 n="0512a04" ed="T"/>為勸人修行。見人造惡則悲。見人修善則喜。<lb
 n="0512a05" ed="T"/>今比丘九旬加行日滿倍更懇誠。三千界中<lb
 n="0512a06" ed="T"/>皆同如此稱佛本意。寧不欣歡。此日設供其<lb
 n="0512a07" ed="T"/>福甚矣。二教發願。<lb
 n="0512a08" ed="T"/>願使現在父母壽命百年無病。無一切苦惱<lb
 n="0512a09" ed="T"/>之患。乃至七世父母離餓鬼苦。生人天中福<lb
 n="0512a10" ed="T"/>樂無極　所修必假行門。所獲必繇心願。<lb
 n="0512a11" ed="T"/>願者心之樂欲。欲得存歿咸安。存者保壽於<lb
 n="0512a12" ed="T"/>人間。常無病惱。歿者遷神於天上。永絕冥塗。<lb
 n="0512a13" ed="T"/>行願相資。無所不利。三教常作。<lb
 n="0512a14" ed="T"/>是佛弟子修孝順者。應念念中常憶父母。乃<lb
 n="0512a15" ed="T"/>至七世父母。年年七月十五日。常以孝慈憶<lb
 n="0512a16" ed="T"/>所生父母。為作盂蘭盆施佛及僧。以報父母<lb
 n="0512a17" ed="T"/>長養慈愛之恩　是佛弟子修孝順者。反明<lb
 n="0512a18" ed="T"/>非佛弟子及不孝順。孝即任不設盆供也。念<lb
 n="0512a19" ed="T"/>念常憶者無終始也。長養是事。慈愛是心。故<lb
 n="0512a20" ed="T"/>前起行及發心願以報之也。餘文可解。三藏<lb
 n="0512a21" ed="T"/>云。父母結愛。既念念不去心。孝子報恩。須<lb
 n="0512a22" ed="T"/>年年不絕供。四勸受持。<lb
 n="0512a23" ed="T"/>若一切佛弟子。應當奉持是法　智度論云。<lb
 n="0512a24" ed="T"/>信力故受。念力故持。今云奉者。即受之義。應<lb
 n="0512a25" ed="T"/>當者。勗此二力。五喜而奉命。<lb
 n="0512a26" ed="T"/>時目連比丘四輩弟子。歡喜奉行　四輩者。<lb
 n="0512a27" ed="T"/>僧尼士女。或云。人天龍鬼。疑故兩存。然凡厥<lb
 n="0512a28" ed="T"/>生靈皆依恃怙。故父母恩均於天地。此雖至<lb
 n="0512a29" ed="T"/>孝不得其門。今受神方信知靈驗。必能除七<pb n="0512b" id="T39.1792.0512b" ed="T"/><lb
 n="0512b01" ed="T"/>世之厄難。報二親之劬勞。自知心有所之。是<lb
 n="0512b02" ed="T"/>以歡喜承命。</ab></div><lb
 n="0512b03" ed="T"/>
<ab type='juan' subtype='close'>佛說盂蘭盆經疏下終</ab><lb
 n="0512b04" ed="T"/><lb
 n="0512b05" ed="T"/><div type='w' level='2'><ab type='prose'>盂蘭經疏。唐圭峯禪師。會孝道要言以注經。<lb
 n="0512b06" ed="T"/>廣明釋門真孝。令學者得報親之方。不落異<lb
 n="0512b07" ed="T"/>解傍岐。入佛最上乘也。故歷代高僧。於自恣<lb
 n="0512b08" ed="T"/>日誘諸緇素。設盂蘭會作度親筏。實遵此經<lb
 n="0512b09" ed="T"/>疏耳。慶與徐序東孝廉結弘法會集。諸宰官<lb
 n="0512b10" ed="T"/>居士續梓方冊。三百卷目中。適此疏未鐫。李<lb
 n="0512b11" ed="T"/>太僕捐資鏤板。余檢閱南北藏。文句不同。今<lb
 n="0512b12" ed="T"/>依雲棲大師定本刻之。大師分科節目別出<lb
 n="0512b13" ed="T"/>手眼。但南北較訛多不能書。謹跋數語。令觀<lb
 n="0512b14" ed="T"/>者不獨識文句異同。或因指見月。得佛大孝<lb
 n="0512b15" ed="T"/>報恩之旨。是所願矣。　貴州赤水雪山沙門<lb
 n="0512b16" ed="T"/>繼慶跋</ab></div><lb
 n="0512b17" ed="T"/><div type='w' level='2'><head>疏主傳略</head><lb
 n="0512b18" ed="T"/><ab type='prose'>終南山圭峯宗密禪師。果州西充縣人也。姓<lb
 n="0512b19" ed="T"/>何氏。唐建中元年生。髫齔通儒書。冠歲探釋<lb
 n="0512b20" ed="T"/>典。元和二年將赴貢舉。偶造遂州道圓和尚<lb
 n="0512b21" ed="T"/>法席。欣然契會。遂求披削。當年進具。傳契心<lb
 n="0512b22" ed="T"/>印。又遍訪名能。廣乎知見。著述圓覺華嚴涅<lb
 n="0512b23" ed="T"/>槃金剛起信唯識盂蘭盆法界觀行願經等疏<lb
 n="0512b24" ed="T"/>鈔。并集諸宗禪言。為禪源詮。及酬答書偈議<lb
 n="0512b25" ed="T"/>論等。總百餘卷。並傳於世。文宗太和中。詔入<lb
 n="0512b26" ed="T"/>內賜紫。累問法要。朝士傾慕。尋請歸山。至會<lb
 n="0512b27" ed="T"/>昌元年正月六日。于興福塔院坐滅。四眾哀<lb
 n="0512b28" ed="T"/>泣喧野。奉全身于圭峯。茶毘得舍利數十粒。<lb
 n="0512b29" ed="T"/>明白潤大。藏之石室。世壽六十二。僧臘三十<pb n="0512c" id="T39.1792.0512c" ed="T"/><lb
 n="0512c01" ed="T"/>四。宣宗追諡定慧禪師。塔曰青蓮。嘗有偈云。<lb
 n="0512c02" ed="T"/>作有義事。是惺悟心。作無義事。是狂亂心。狂<lb
 n="0512c03" ed="T"/>亂隨情念。臨終被業牽。惺悟不繇情。臨終能<lb
 n="0512c04" ed="T"/>轉業。</ab></div></div>
</body></text></TEI>