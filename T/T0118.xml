<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">CBETA電子佛典(量化分析版)</title>
                <title type="subordinate">佛說鴦掘摩經</title>
                <author>Dharma Drum Buddhist College, Library and Information Center, Digital
                    Archives Section 法鼓佛教學院 圖書資訊館 數位典藏組</author>
                <sponsor>國家科學委員會</sponsor>
                <principal>Jen Jou (Joey) Hung, 洪振洲</principal>
                <respStmt>
                    <resp>資料轉換</resp>
                    <name>周邦信</name>
                </respStmt>
            </titleStmt>
            <publicationStmt>
                <publisher>法鼓佛教學院</publisher>
                <address>
                    <addrLine>20842 新北市金山區法鼓路620號</addrLine>
                    <addrLine>da@dila.edu.tw</addrLine>
                </address>
                <date>2012-2016</date>
                <availability>
                    <p>This document is published under a CC Attribution-Share Alike License</p>
                </availability>
            </publicationStmt>
            <sourceDesc>
                <bibl>
                    <title type="main">CBETA 電子佛典集成</title>
                    <editor>Chinese Buddhist Electornic Text Association (CBETA)</editor>
                    <pubPlace>臺灣‧臺北</pubPlace>
                    <publisher>Chinese Buddhist Electornic Text Association (CBETA)</publisher>
                    <date>2015-10-15</date>
                    <biblScope type="vol">T02</biblScope>
                    <idno type="Taisho">T02n0118</idno>
                </bibl>
            </sourceDesc>
        </fileDesc>
    </teiHeader>
    <text>
        <body><lb
 n="0508b13" ed="T"/><lb
 n="0508b14" ed="T"/><lb
 n="0508b15" ed="T"/><div type='jing' level='1'><lb
 n="0508b17" ed="T"/>
<ab type='juan' subtype='open'>佛說鴦掘摩經</ab><lb
 n="0508b18" ed="T"/><lb
 n="0508b19" ed="T"/><byline>西晉月氏國三藏竺法護譯</byline><lb
 n="0508b20" ed="T"/><ab type='prose'>聞如是：一時，佛遊舍衛國祇樹給孤獨園，與<lb
 n="0508b21" ed="T"/>大比丘五百眾俱。舍衛城中有異梵志，博綜<lb
 n="0508b22" ed="T"/>三經無所疑滯，具暢五典所問即對，精生講<lb
 n="0508b23" ed="T"/>肆莫不稟仰，國老諮諏群儒宗焉，門徒濟濟<lb
 n="0508b24" ed="T"/>有五百人。上首弟子名鴦掘摩，儀幹剛<lb
 n="0508b25" ed="T"/>猛力超壯士，手能接飛走先奔馬，聰慧才辯<lb
 n="0508b26" ed="T"/>志性和雅，安詳敏達一無疑礙，色像第一師<lb
 n="0508b27" ed="T"/>所嘉異。室主欽敬候夫出處，往造指鬘而謂<lb
 n="0508b28" ed="T"/>之曰：「觀爾顏彩有堂堂之容，推步年齒相覺<lb
 n="0508b29" ed="T"/>不殊，寧可同歡接所娛乎！」指鬘聞之慞惶怖<pb n="0508c" ed="T" id="T02.0118.0508c"/><lb
 n="0508c01" ed="T"/>懼，毛衣起竪跪而答曰：「夫人比母師則當父，<lb
 n="0508c02" ed="T"/>猥垂斯教儀不敢許，心所不甘甚非法也。」師<lb
 n="0508c03" ed="T"/>婦又曰：「飢者與食、渴給水漿，有何非法？寒施<lb
 n="0508c04" ed="T"/>溫衣、熱惠清涼，有何非法？裸露覆之、危厄救<lb
 n="0508c05" ed="T"/>之，有何非法？」指鬘答曰：「赴趣患急寬濟窮<lb
 n="0508c06" ed="T"/>頓，實無非法。夫人母也，師之所重，隨婬著色<lb
 n="0508c07" ed="T"/>慢犯非宜，如蛇蝘體服毒褒。」師室聞之即<lb
 n="0508c08" ed="T"/>懷愧恨，歸自總滅裂衣裳，欝金黃面佯愁<lb
 n="0508c09" ed="T"/>委臥。時，夫行還，問曰：「何故，有何不善？誰相<lb
 n="0508c10" ed="T"/>嬲觸？」室人譖曰：「君常所歎聰慧弟子，柔仁<lb
 n="0508c11" ed="T"/>貞潔履行無闕，君旦不在來見牽掣，欲肆<lb
 n="0508c12" ed="T"/>逆慢妾不順從，而被陵侮摧捽委頓，是以<lb
 n="0508c13" ed="T"/>受辱不能自起。」師聞悵然意懷盛怒，欲加楚<lb
 n="0508c14" ed="T"/>罰掠治姦暴，慮之雄霸非力所伏，退欲靜默<lb
 n="0508c15" ed="T"/>深惟不道，穢染閨閤上下失序，進退沈吟將<lb
 n="0508c16" ed="T"/>如之何？乃咿悒歎曰：「當微改常倒教而教，<lb
 n="0508c17" ed="T"/>教使殺人限至于百，各貫一指以鬘其額。殺<lb
 n="0508c18" ed="T"/>人之罪罪莫大焉！不加楚酷必就辜戮，現受<lb
 n="0508c19" ed="T"/>危沒，沒墮地獄，不可釋置縱使滋甚也。」<lb
 n="0508c20" ed="T"/>於是，師命指鬘而告曰：「卿之聰慧所學周密，<lb
 n="0508c21" ed="T"/>升堂入室精生無首，唯之一藝未施行耳。」<lb
 n="0508c22" ed="T"/>指鬘進曰：「願聞所告。」師曰：「欲速成者宜執<lb
 n="0508c23" ed="T"/>利劍，晨於四衢躬殺百人，人取一指以為傅<lb
 n="0508c24" ed="T"/>飾，至于日中使百指滿。設勤奉遵，則道德<lb
 n="0508c25" ed="T"/>備矣。」便以劒授。指鬘受劍聞告愕懼，心懷<lb
 n="0508c26" ed="T"/>愁慼：「設違教旨非孝弟子，順而行之畏陷失<lb
 n="0508c27" ed="T"/>理。」奉劍而退垂淚言曰：「淨修梵行則梵志法，<lb
 n="0508c28" ed="T"/>孝養父母則梵志法，修為眾善則梵志法，不<lb
 n="0508c29" ed="T"/>邪正歸則梵志法，柔和仁惠則梵志法，弘<pb n="0509a" ed="T" id="T02.0118.0509a"/><lb
 n="0509a01" ed="T"/>慈四等則梵志法，得五神通則梵志法，超上<lb
 n="0509a02" ed="T"/>梵天則梵志法。今暴伐殺非法失理，躊躇懊<lb
 n="0509a03" ed="T"/>惱當如之何？」即詣前樹四衢路側，悲怒激<lb
 n="0509a04" ed="T"/>憤。惡鬼助禍，耗亂其心，瞋目噴吒四顧遠視，<lb
 n="0509a05" ed="T"/>如鬼師子，如虎狼獸，跳騰馳踊，色貌可畏。<lb
 n="0509a06" ed="T"/>行者四集，悉當趣城，即奮長劍多所殺害，莫<lb
 n="0509a07" ed="T"/>不迸怖值無遺脫，去來往返而無覺者。無數<lb
 n="0509a08" ed="T"/>之眾稱怨悲叫，入趣王宮告：「有逆賊，遮截要<lb
 n="0509a09" ed="T"/>路害人不少，唯願天王，為民除患。」時諸比<lb
 n="0509a10" ed="T"/>丘入城分衛，見諸告者恐怖如是。分衛還出<lb
 n="0509a11" ed="T"/>飯食畢訖，往詣佛所稽首足下白世尊曰：「見<lb
 n="0509a12" ed="T"/>國人眾詣王宮門，告大逆賊名曰指鬘，手執<lb
 n="0509a13" ed="T"/>利劍多所危害，體掌污血路無行人。」<lb
 n="0509a14" ed="T"/>爾時，世尊告諸比丘：「汝等且止，吾往救之。」佛<lb
 n="0509a15" ed="T"/>從坐起尋到其所，道逢蒭牧荷負載乘。佃居<lb
 n="0509a16" ed="T"/>民眾白世尊曰：「大聖所湊勿由斯路，前有<lb
 n="0509a17" ed="T"/>逆賊四徼道斷，取殺狼藉，唯改所從，又且獨<lb
 n="0509a18" ed="T"/>步無侍衛故也。」世尊告曰：「設使三界盡為寇<lb
 n="0509a19" ed="T"/>虜，吾不省錄，況一賊乎？」指鬘之母怪子不歸，<lb
 n="0509a20" ed="T"/>時至不食，懼必當飢。齎餉出城，就而餉之。日<lb
 n="0509a21" ed="T"/>欲向中百指未滿，恐日移昳，道業不具，欲還<lb
 n="0509a22" ed="T"/>害母以充其數。佛念：「指鬘若害母者，在不中<lb
 n="0509a23" ed="T"/>止罪不可救。」佛便怱然住立其前，時，鴦掘摩<lb
 n="0509a24" ed="T"/>見佛捨母，如師子步往迎世尊，心自念言：「十<lb
 n="0509a25" ed="T"/>人百人見我馳迸，不敢當也，吾常奮威縱橫<lb
 n="0509a26" ed="T"/>自恣，況此沙門獨身而至？今我規圖必勦<lb
 n="0509a27" ed="T"/>其命。」即執劍趣佛，不能自前，竭力奔走亦不<lb
 n="0509a28" ed="T"/>能到，則心念曰：「我跳度江河解諸繫縛，投捭<lb
 n="0509a29" ed="T"/>勇猛曾無匹敵，重關固塞無不開闔。而此沙<pb n="0509b" ed="T" id="T02.0118.0509b"/><lb
 n="0509b01" ed="T"/>門徐步裁動，我走不及，殫盡威勢永不摩近。」<lb
 n="0509b02" ed="T"/>指鬘謂佛：「沙門且止。」佛告逆賊：「吾止已來<lb
 n="0509b03" ed="T"/>其日久矣，但汝未止。」時，鴦掘摩遙以偈頌曰：<lb
 n="0509b04" ed="T"/></ab>
<ab type='verse'>
「寂志語何謂，　　自云已停跱？　　<lb
 n="0509b05" ed="T"/>斯言何所趣，　　以我為不止。　　<lb
 n="0509b06" ed="T"/>今佛云何立，　　謂身行不住，　　<lb
 n="0509b07" ed="T"/>反以我若茲，　　願說解此義。」　　
</ab><lb
 n="0509b08" ed="T"/><ab type='prose'>於是世尊為指鬘頌偈，而告之曰：<lb
 n="0509b09" ed="T"/></ab>
<ab type='verse'>
「指鬘聽佛住，　　世尊除君過，　　<lb
 n="0509b10" ed="T"/>汝走無智想，　　吾定爾不止。　　<lb
 n="0509b11" ed="T"/>吾安住三脫，　　樂法修梵行，　　<lb
 n="0509b12" ed="T"/>汝獨驅癡想，　　懷害今未止。　　<lb
 n="0509b13" ed="T"/>大聖無極慧，　　讚寂於四衢，　　<lb
 n="0509b14" ed="T"/>尋聞所說罪，　　聽采詠法義。」　　
</ab><lb
 n="0509b15" ed="T"/><ab type='prose'>於是，指鬘心即開悟，棄劍稽首自投于地：「唯<lb
 n="0509b16" ed="T"/>願世尊，恕我迷謬，興害集指，念欲見道。僥賴<lb
 n="0509b17" ed="T"/>慈化，乞原罪舋，垂哀接濟，得使出家受成就<lb
 n="0509b18" ed="T"/>戒。」佛則授之即為沙門。<lb
 n="0509b19" ed="T"/>爾時，世尊威神巍巍，智慧光明結加趺坐，<lb
 n="0509b20" ed="T"/>賢者指鬘翼從左右，還至祇樹給孤獨園。指<lb
 n="0509b21" ed="T"/>鬘蒙化眾祐所信，諸尊弟子亦共攝持。其族<lb
 n="0509b22" ed="T"/>姓子，下鬚髮者則被法服，以家之信捨家<lb
 n="0509b23" ed="T"/>為道，具足究竟無上梵行，得六通證生死已<lb
 n="0509b24" ed="T"/>斷。稱舉淨德，所作已辦，解名色本，即得應<lb
 n="0509b25" ed="T"/>真。<lb
 n="0509b26" ed="T"/>時，王波私匿，與四部眾象馬步騎，嚴駕<lb
 n="0509b27" ed="T"/>出征欲討穢逆，其身疲弊而被塵土，過詣佛<lb
 n="0509b28" ed="T"/>所稽首足下。佛問王曰：「從何所來身被塵土？」<lb
 n="0509b29" ed="T"/>王白佛言：「唯然，世尊！有大逆賊名鴦掘摩，<pb n="0509c" ed="T" id="T02.0118.0509c"/><lb
 n="0509c01" ed="T"/>兇暴懷害斷四徼道，手執嚴刃傷殺人民，今<lb
 n="0509c02" ed="T"/>故匡勒四部之眾，欲出討捕。」是時，指鬘在於<lb
 n="0509c03" ed="T"/>會中，去佛不遠，佛告王曰：「指鬘在此，已除鬚<lb
 n="0509c04" ed="T"/>髮今為比丘，本與云何？」王白佛言：「已志于<lb
 n="0509c05" ed="T"/>道無如之何，當盡形壽給其衣食、臥起床坐、<lb
 n="0509c06" ed="T"/>病瘦醫藥。」又問世尊：「唯然大聖，凶害逆人<lb
 n="0509c07" ed="T"/>焉得至道履行寂義乎！今為安在？」佛告王曰：<lb
 n="0509c08" ed="T"/>「近在斯坐。」王遙見之，心即懷懼衣毛為竪。佛<lb
 n="0509c09" ed="T"/>言：「大王！莫恐莫懅！今以仁賢無復逆意。」王<lb
 n="0509c10" ed="T"/>造禮之謂曰：「賢者！是指鬘乎？」答曰：「是也。」<lb
 n="0509c11" ed="T"/>王又問曰：「仁姓為何？」曰：「奇角氏。」又問：「何<lb
 n="0509c12" ed="T"/>謂奇角氏？」曰：「父本姓。」王曰：「唯奇角子受吾供<lb
 n="0509c13" ed="T"/>養，衣食、床臥、病瘦醫藥各盡形壽。」即然所供，<lb
 n="0509c14" ed="T"/>王以獲許稽首辭還，歎世尊曰：「能調諸不<lb
 n="0509c15" ed="T"/>調，能成諸未成，安住垂大慈，無所不開道，<lb
 n="0509c16" ed="T"/>消伏患逆使充法會，亦令𪏭庶逮斯調定，我<lb
 n="0509c17" ed="T"/>國多事意欲請退。」佛告：「便去，從志所奉。」王<lb
 n="0509c18" ed="T"/>禮佛足稽首而歸。<lb
 n="0509c19" ed="T"/>爾時，賢者指鬘，處於閑居服五納衣，明旦持<lb
 n="0509c20" ed="T"/>鉢入舍衛城普行分衛，見有諸家懷妊女人，<lb
 n="0509c21" ed="T"/>月滿產難心歸怙之。問指鬘曰：「欲何至趣唯<lb
 n="0509c22" ed="T"/>蒙救濟。」指鬘得供出城食畢，澡竟去器獨坐<lb
 n="0509c23" ed="T"/>加敬，詣佛稽首白世尊曰：「我朝晨旦著衣持<lb
 n="0509c24" ed="T"/>鉢入城分衛，見有女人臨月欲產，產難恐懼<lb
 n="0509c25" ed="T"/>求見救護。」佛告指鬘：「汝便速往謂女人曰：<lb
 n="0509c26" ed="T"/>『如指鬘言至誠不虛，從生已來未嘗殺生，<lb
 n="0509c27" ed="T"/>審如是者，姊當尋生安隱無患。』」指鬘白佛：<lb
 n="0509c28" ed="T"/>「我作眾罪不可稱計，殺九十九人一不滿百，<lb
 n="0509c29" ed="T"/>而發此言，豈非兩舌乎？」世尊告曰：「前生異世<pb n="0510a" ed="T" id="T02.0118.0510a"/><lb
 n="0510a01" ed="T"/>今生不同，是則至誠不為妄語，如斯用時救<lb
 n="0510a02" ed="T"/>彼女厄。」即奉聖旨往到女所，如佛言曰：「如<lb
 n="0510a03" ed="T"/>我至誠所言不虛，從生以來未曾殺生，審<lb
 n="0510a04" ed="T"/>如是者，當令大姊安隱在產。」所言未竟，女尋<lb
 n="0510a05" ed="T"/>㝃軀兒亦獲安。<lb
 n="0510a06" ed="T"/>爾時，指鬘入舍衛城，群小童黻見之分衛，或<lb
 n="0510a07" ed="T"/>瓦石擲、或以箭射、或刀斫刺、或杖捶擊。賢者<lb
 n="0510a08" ed="T"/>指鬘，破頭傷體衣服破裂，還詣佛所，稽首<lb
 n="0510a09" ed="T"/>足下起於佛前頌曰：<lb
 n="0510a10" ed="T"/></ab>
<ab type='verse'>
「我前本為賊，　　指鬘名普聞，　　<lb
 n="0510a11" ed="T"/>大淵以枯竭，　　則歸命正覺。　　<lb
 n="0510a12" ed="T"/>斯以成忍辱，　　逮佛開化眾，　　<lb
 n="0510a13" ed="T"/>聽經常以時，　　是故無躓礙。　　<lb
 n="0510a14" ed="T"/>今已歸命佛，　　受真諦法戒，　　<lb
 n="0510a15" ed="T"/>逮得三通達，　　則順諸佛教。　　<lb
 n="0510a16" ed="T"/>昔暴懷兇毒，　　多傷眾類命，　　<lb
 n="0510a17" ed="T"/>雖古多所危，　　吾今名無害。　　<lb
 n="0510a18" ed="T"/>身口所犯過，　　志懷殺害心，　　<lb
 n="0510a19" ed="T"/>其不危他餘，　　未曾遭諸厄。　　<lb
 n="0510a20" ed="T"/>又復無過去，　　持其法寂然，　　<lb
 n="0510a21" ed="T"/>應受凶暴名，　　自調成仁賢。　　<lb
 n="0510a22" ed="T"/>以才一調定，　　如鉤調諸象，　　<lb
 n="0510a23" ed="T"/>如來成就我，　　無劍亦無杖。　　<lb
 n="0510a24" ed="T"/>其前為放逸，　　然後能自制，　　<lb
 n="0510a25" ed="T"/>彼明炤於世，　　由日出於雲。　　<lb
 n="0510a26" ed="T"/>假使犯眾惡，　　不斷眾善德，　　<lb
 n="0510a27" ed="T"/>彼明炤於世，　　由雲消日出。　　<lb
 n="0510a28" ed="T"/>若新學比丘，　　勤修於佛教，　　<lb
 n="0510a29" ed="T"/>其明炤於世，　　如月盛滿時。　　<pb n="0510b" ed="T" id="T02.0118.0510b"/><lb
 n="0510b01" ed="T"/>其有犯眾罪，　　當歸於惡道，　　<lb
 n="0510b02" ed="T"/>不復難諸患，　　服食無所著。　　<lb
 n="0510b03" ed="T"/>亦不求於生，　　未曾會德死，　　<lb
 n="0510b04" ed="T"/>唯須待時日，　　心常志於定。　　<lb
 n="0510b05" ed="T"/>如是鴦掘摩，　　已得成羅漢，　　<lb
 n="0510b06" ed="T"/>在佛世尊前，　　口自頌斯偈。」　　
</ab><lb
 n="0510b07" ed="T"/><ab type='prose'>佛說如是。賢者指鬘及諸比丘眾，聞經歡喜<lb
 n="0510b08" ed="T"/>奉行。<lb
 n="0510b09" ed="T"/>
</ab><ab type='juan' subtype='close'>佛說鴦掘摩經</ab></div>
</body></text></TEI>